De Jira Target Connector integreert Jira van Atlassian via de Identity & Access Management (IAM)-oplossing HelloID van Tools4ever als doelsysteem met je bronsystemen. De koppeling automatiseert in belangrijke mate het beheer van accounts en toegangsrechten in Jira. Prettig, want zo heb jij hiernaar geen omkijken, hoef je minder handmatige handelingen uit te voeren en dring je de kans op menselijke fouten terug. In dit artikel zetten we onder meer de mogelijkheden en voordelen van de Jira Target Connector uiteen. 

## Wat is Jira
Jira is een projectmanagement en -trackingtool ontwikkeld door softwarebedrijf Atlassian. Met behulp van Jira kunnen ontwikkelteams projecten plannen, volgen en documenteren. Ook biedt Jira mogelijkheden voor het rapporteren van bugs en monitoren van problemen. De oplossing is oorspronkelijk ontwikkeld voor ontwikkelteams, maar is inmiddels ook uitgebreid voor gebruik door andere teams. 

## Waarom is Jira koppeling handig?
 
Jira speelt binnen veel projecten een integrale rol en zorgt ervoor dat je het overzicht behoud over zowel openstaande taken als uitgevoerde handelingen. Om effectief aan een project te kunnen meewerken hebben gebruikers dan ook toegang nodig tot de applicatie. Het handmatig configureren van deze toegang kan tijdrovend én foutgevoelig zijn. Zo kun je de toegangsrechten te laat verstrekken, per ongeluk de verkeerde gebruiker toegang geven of rechten onbedoeld niet tijdig intrekken. Dankzij de koppeling tussen Jira en HelloID heb je hiernaar geen omkijken en zorg je ervoor dat dit proces probleemloos verloopt. Zo weet je zeker dat gebruikers altijd over de rechten beschikken die zij nodig hebben, en dat je rechten van gebruikers die uit dienst treden of van functie wisselen tijdig intrekt. Prettig is ook dat je zo de licentiekosten optimaliseert door alleen voor gebruikers die dit daadwerkelijk nodig hebben een Jira-account aan te maken, en deze inactief te maken zodra het account niet meer nodig is. 
De Jira-connector maakt het mogelijk Jira aan diverse systemen te koppelen. Denk daarbij aan:

*	Active Directory/Entra ID
*	AFAS
*	RAET
*	ADP Workforce
*	NMBRS
*	SAP Successfactors
*	Visma.NET

Meer informatie over deze koppelingen vind je later in dit artikel.

## Hoe HelloID integreert met Jira

De connector koppelt Jira als doelsysteem aan HelloID. Dankzij deze koppeling kan de IAM-oplossing van Tools4ever op basis van gegevens uit je bronsystemen in Jira accounts aanmaken en deze toekennen aan een groep om de juiste rechten te verstrekken. Ook kan HelloID deze accounts en rechten beheren en indien nodig muteren, intrekken of inactief maken. Centraal daarbij staat een autorisatiematrix, waarin is vastgelegd welke rechten je wilt toekennen op basis van functie en afdeling. Op basis van deze matrix automatiseert HelloID het toekennen van accounts en toewijzen van deze accounts aan groepen in Jira in belangrijke mate. 

**Gebruikers aanmaken**

HelloID monitort je bronsystemen meerdere keren per dag en merkt eventuele wijzigingen zelfstandig op. Voeg je bijvoorbeeld een nieuwe medewerker toe aan je bronsystemen? Dan detecteert HelloID dit en maakt automatisch een account aan voor deze gebruiker. Ook wijst de IAM-oplossing op basis van je autorisatiematrix dit account toe aan de juiste groep, zodat het account de juiste rechten toegekend krijgt. Zo kan de nieuwe werknemer direct op zijn of haar eerste werkdag aan de slag. 

**Accounts en rechten beheren** 

Indien nodig past HelloID op basis van deze wijzigingen de groep aan waaraan het account in Jira is toegewezen. De IAM-oplossing maakt hierbij gebruik van een autorisatiematrix, die je met behulp van business rules vastlegt. Zo weet je zeker dat toegangsrechten en accounts altijd up-to-date zijn, ook indien bijvoorbeeld een werknemer een andere functie krijgt, van afdeling verhuist, aan een ander project gaat werken of uit dienst treedt.  Het is uiteraard mogelijk af te wijken van de autorisatiematrix, bijvoorbeeld indien je uitzonderingen wilt maken. 
 
## HelloID voor Jira helpt je met

* **Versnelde accountaanmaak:** HelloID merkt wijzigingen die zijn doorgevoerd in je bronsystemen automatisch op. Op basis hiervan maakt de IAM-oplossing een account aan in Jira en wijst dit account aan relevante groepen toe zodat de benodigde rechten worden toegekend. Handig, want zo heb jij geen omkijken naar dit proces en weet je zeker dat een nieuwe medewerker op de eerste werkdag direct productief kan zijn. 
* **Foutloos accountbeheer:** Het beheer van accounts en toegangsrechten is niet eenvoudig. Niet alleen wil je zekerstellen dat gebruikers op het juiste moment toegang hebben tot de juiste systemen en applicaties, maar ook dat je gebruikers tijdig uit groepen verwijdert om toegang voor onbevoegden te voorkomen. Dit proces is foutgevoelig; je hoeft slechts één account niet tijdig los te koppelen van een groep om een onveilige situatie te creëren. HelloID neemt dit proces in handen, kent automatisch de juiste groepen toe aan gebruikers of trekt deze waar nodig juist in. Daarbij volgt de IAM-oplossing altijd de vastgelegde procedures, waardoor je zeker weet dat mutaties altijd correct en volgens de regels zijn doorgevoerd. Je kunt alle doorgevoerde wijzigingen terugvinden in een logbestand, zodat je compliance met wet- en regelgeving kunt aantonen en audittrajecten kunt doorlopen. 
* **Verbeterd serviceniveau en sterkere beveiliging:** Dankzij HelloID weet je zeker dat accounts en rechten altijd correct en op het juiste moment zijn toegekend. Je tilt hiermee het serviceniveau naar een hoger niveau en zorgt ervoor dat gebruikers altijd bij de juiste applicaties en systemen kunnen. Tegelijkertijd versterk je de digitale veiligheid van je organisatie door het beheer van zowel accounts als rechten te verbeteren. Je stelt zo zeker dat onbevoegde gebruikers nooit onbedoeld toegang krijgen.

## Jira via HelloID koppelen met systemen

Via HelloID kun je een breed scala aan bronsystemen met Jira koppelen. Veelvoorkomende koppelingen zijn onder meer:

* **Microsoft Active Directory/Entra ID - Jira koppeling:** Met de Microsoft Active Directory/Entra ID - Jira koppeling koppel je de oplossing van Microsoft als bronsysteem via HelloID aan Jira. Je tilt hiermee het beheer van gebruikersaccounts en rechten naar een hoger niveau. HelloID kan dankzij de integratie automatisch accounts aanmaken in Jira en daarnaast accounts aan groepen toewijzen zodat zij over de juiste rechten beschikken. Ook kun je Jira koppelen aan je SSO-dashboard, en zo via SSO toegang bieden tot Jira. 

* **SAP SuccesFactors - Jira koppeling:** Met de SAP SuccessFactors – Jira koppeling integreer je de Human Capital Management-oplossing van SAP via HelloID met Jira. Je stroomlijnt hiermee het beheer van gebruikers en rechten. HelloID integreert nauw met beide systemen. De IAM-oplossing kan op basis van wijzigingen in SAP SuccessFactors mutaties uitvoeren in Jira. Zo weet je zeker dat gebruikers altijd op het juiste moment over de juiste toegang beschikken.

HelloID ondersteunt ruim 200 connectoren, waarmee je de IAM-oplossing aan bijna alle populaire bron- en doelsystemen kunt koppelen. Benieuwd naar de mogelijkheden? Op onze website vind je een volledig overzicht van connectoren. Is er geen connector beschikbaar voor de oplossing waarmee jij wilt koppelen? <a href="https://www.tools4ever.nl/contact/">Neem dan contact met ons op.</a>

